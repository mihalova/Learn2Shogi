# Ako čítať pravidlá?
- Pravidlá sú písané tak, aby si **postupne spoznával hru** shogi, preskakovanie <ins>neodporúčame</ins>.
- Ak **nerád čítaš**, ale shogi hrať chceš, nezúfaj a smelo **text preskoč**. 
- Všetky **pravidla sa môžeš naučiť priamo na hernej ploche!**
>**_Poznámka:_** V poznámkach sa dozvieš všetky potrebné doplnkové informácie aby si bol pripravený na každú situáciu, ale zaobídeš sa aj bez nich. 

- A aby si sa veľmi nenudil tak sem tam sa ťa pokúsime zabaviť nejakým tématický obrázkom.

![CAT](https://github.com/mihalova/Learn2Shogi/blob/master/pictures/tmp/cat.jpg)

# Cieľ hry
### Herná plocha
Japonská hra shogi sa tradične odohráva na drevenej doske. Shogi doska má:
- 9x9 políčok, 
- políčka **nie sú** farebne odlíšené.

### Ako vyhrať?
- Cieľom hráča je **dať súperovi mat** (japonsky „Tsumi”).
- Teda hráč sa snaží dostať súperovho kráľa do takej situácie, aby ho súper nevedel v ďalšom ťahu zachrániť pred vyradením.

 >**_Poznámka:_** Na rozdiel od klasického šachu, hráč nie je povinný oznámiť súperovi, že jeho kráľ je ohrozený. Ak si to hráč neuvedomí, tak v ďalšom kole jednoducho prehral.

### Spoznaj hernú plochu

![HP](https://github.com/mihalova/Learn2Shogi/blob/master/pictures/tmp/r1.PNG)

# Hracie komponenty
### Set figúrok
- Každý hráč má k dispozícii 20 figúrok, ktoré majú tvar klinu.
- O aký typ figúrky ide je dané znakom napísaným na jej najväčšiu plochu.
